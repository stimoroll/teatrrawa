{
    "componentChunkName": "component---src-pages-blog-wp-post-uri-js",
    "path": "/blog/pierwszy-czlowiek-swiata/",
    "result": {"data":{"post":{"title":"PIERWSZY CZŁOWIEK ŚWIATA","content":"\n<p>Na początku cały świat był szary. Wśród szarego piachu i szarych skał panna Pramysz spotkała Presłonia. Z ich pierwszej miłości świata powstał chłopiec o imieniu Praktoś – tytułowy pierwszy człowiek. Czworo aktorów Teatru Rawa opowie historię jego pełnej przygód wyprawy, w trakcie której bohater odkrywa kolory, zdobywa gwiezdny blask, dowiaduje się czym jest praca i z czego Jesień piecze ciasteczka; wygrywa z przebiegłą Gorączką, walczy z chrzęszczącym Piaskiem, przez chwilę nawet jest Królem Świata – by w finale poznać miłość i znaleźć swoje miejsce na Ziemi.</p>\n\n\n\n<p>„Pierwszy człowiek świata” to opowieść o fenomenie życia, która zachwyci zarówno dzieci, jak&nbsp;i&nbsp;dorosłych.</p>\n\n\n\n<p>Sztuka autorstwa Marii Wojtyszko wyróżniona została nagrodą główną w&nbsp;ogólnopolskim XXI Konkursie na Sztukę Teatralną dla Dzieci i Młodzieży organizowanym przez Centrum Sztuki Dziecka w Poznaniu.</p>\n\n\n\n<p>Sztuka Marii Wojtyszko to opowieść o dorastaniu – uczeniu się samodzielności, poszukiwaniu własnej tożsamości; o ciekawości i odkrywaniu świata. W tekście napisanym językiem przystępnym dla&nbsp;najmłodszych widzów, pojawiają się fundamentalne pytania: o istotę człowieczeństwa, o sens i cel istnienia, o umiejscowienie człowieka we wszechświecie.</p>\n\n\n\n<p>Autorka wpisuje życie w kulturowy motyw podróży. Bohater bajki, tytułowy „Pierwszy człowiek świata” – chłopiec o imieniu Praktoś – podejmuje wyprawę w celu odnalezienia swojej tożsamości. Poznaje cały wszechświat i prawa natury nim rządzące – na potrzeby opowieści wszelkie byty i zjawiska takie jak Księżyc i Gwiazdy, Wiatr, Jesień, Gorączka Złota przyjmują ludzką postać. Praktoś przemierzając ziemski glob, staje w obliczu piękna, miłości, szczęścia, ale też głodu, choroby oraz trudnych decyzji, których konsekwencje jest zobowiązany ponieść. Bogactwo doświadczeń daje mu wiedzę i umiejętność dostrzegania coraz to szerszej palety barw, którymi mieni się rzeczywistość. W bajce pojawiają się wzruszające sceny przyjaźni i miłości; pojednania i wdzięczności.</p>\n\n\n\n<p>To sztuka dostarczająca odbiorcy wysokiej jakości rozrywki – idealny materiał do stworzenia spektaklu dostarczającego widzom teatralnych przeżyć.</p>\n\n\n\n<p>„To doskonały przykład familijnego przedstawienia, na którym świetnie bawią się zarówno dzieci, jak&nbsp;i&nbsp;dorośli. Prócz zajmującej treści zadziwia także rozmyślnymi rozwiązaniami inscenizacyjnymi (…) Polecam gorąco.”</p>\n\n\n\n<p>/Marta Odziomek, Gazeta Wyborcza 2015/</p>\n\n\n\n<p><strong>Ciekawostka</strong></p>\n\n\n\n<p>Nigdy wcześniej nie sądziliśmy, że zainteresuje nas granie spektakli dla dzieci, a jednak… był to pierwszy spektakl familijny zrealizowany przez Teatr Rawa i zarazem początek cyklu „Teatr Rawa Dzieciom”.</p>\n\n\n\n<p><strong>Twórcy</strong></p>\n\n\n\n<p>autor: Maria Wojtyszko, reżyseria: Hubert Bronicki, asystent reżysera: Ena Kielska, scenografia i&nbsp;kostiumy: Ewa Kubiak, Bartosz Socha, Hubert Bronicki, muzyka: T.Rawa, reżyseria światła: Maciej Dziaczko, materiały graficzne: Sybilla Skałuba/BIBU_, obsada: Anna Gamrot, Ewa Kubiak, Kornel Sadowski, Bartosz Socha</p>\n\n\n\n<p><strong>Prapremiera</strong></p>\n\n\n\n<p>19.09.2015 na dawnej scenie Teatru Rawa w Katowicach / ul. Chopina 8 /</p>\n","author":{"node":{"name":"Teatr Rawa"}},"date":"08 11 2021","categories":{"nodes":[{"id":"dGVybTozNTI=","name":"Archiwum","uri":"/blog/spektakle/archiwum/","slug":"archiwum"}]}}},"pageContext":{"id":"cG9zdDoyMDEx","uri":"/pierwszy-czlowiek-swiata/","__params":{"uri":"pierwszy-czlowiek-swiata"}}},
    "staticQueryHashes": ["3242319511"]}