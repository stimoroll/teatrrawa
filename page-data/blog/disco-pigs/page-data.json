{
    "componentChunkName": "component---src-pages-blog-wp-post-uri-js",
    "path": "/blog/disco-pigs/",
    "result": {"data":{"post":{"title":"DISCO PIGS","content":"\n<p>Świnica. Stare miasto. Ruiny, kominy, czerwone okna i szary tynk. Dziewięć osób na krzyż  razem z właścicielem Disco-baru. Na parkiecie dziewczyna i chłopak. Świniak i Prosiak. Tańczą Piggy Dance. Prosiak ma tylko Świniaka.  Świniak ma tylko Prosiaka. Są jak Bonnie and Clyde. Cała reszta wymięka. </p>\n\n\n\n<p>PROSIAK „Plotkuje się o nas, patrzą podejrzliwie a my im prosto w oczy. Zobaczyliśmy dokładnie, co&nbsp;się dzieje i stworzyliśmy własny świat, własną rzeczywistość, w której Świniak i&nbsp;Prosiak to król i&nbsp;królowa. I&nbsp;lecimy przez&nbsp; to Miasto Klaunów, omijając wszystkich i wszystko, a&nbsp;jedyną rzeczą, która ma sens w&nbsp;tym absurdalnym świecie, jest Zabawa i Jeszcze Raz Zabawa!&nbsp;</p>\n\n\n\n<p>Świniak spojrzał na mnie tak, jak wtedy, kiedy byliśmy niemowlakami i powiedział&#8230;</p>\n\n\n\n<p>ŚWINIAK: Zabijmy to miasto. Zabijmy. Przecież jesteśmy kumplami, no nie?</p>\n\n\n\n<p><em>Świeże. Mocne. Prawdziwe</em>. – Głos Świnicy</p>\n\n\n\n<p>„Disco Pigs” w reżyserii Karoliny Maciejaszek, jest opowieścią o dziewczynie i chłopaku, których łączy niezwykła przyjaźń i braterstwo dusz. To para buntowników sprzeciwiających się otaczającej, szarej codzienności. Dwie wyraziste osobowości, które nie chcą wtopić się w przygnębiający pejzaż swojego miasta. Dlatego uciekają w swój zamknięty, fikcyjny, wyobrażony świat i w nieustającą zabawę. Dlatego nie chcą nigdy dorosnąć, by nie stać się tacy jak ich rodzice; dlatego chcieliby wciąż obchodzić siedemnaste urodziny.</p>\n\n\n\n<p>„Dwoje aktorów przez ponad godzin utrzymuje napięcie, ich energia nie słabnie ani na chwil . Z&nbsp;tego powodu należą się im wielkie wyrazy uznania. (…) jest to kolejna sztuka Teatru Rawa, którą polecić mogę wszystkim uciekającym od złego teatru!”</p>\n\n\n\n<p>/Filip Pawlak „Poszukując Pałacu Disco” Reflektor. Rozświetlamy Kulturę 2013/</p>\n\n\n\n<p>„<em>Disco Pigs</em> Teatru Rawa od pierwszych chwil trwania spektaklu nie tylko porusza, ale też „mocno daje po pysku&#8221;. Nie brakuje ostrego języka, dwuznacznych gestów i krzyków. Nie istnieją słowa, których nie&nbsp;można głośno wykrzyczeć, fizjologia i przemoc nie są tematami tabu. Młody zespół aktorski doskonale oddaje ekspresywną i chaotyczną naturę głównych bohaterów sztuki. (…) to nie spektakl o&nbsp;problemach związanych z okresem dojrzewania i buntu, ale odzwierciedlenie mającego znacznie większy zasięg pokoleniowego bólu dwudziesto-, trzydziesto-, a nawet czterdziestolatków bojących się dorosnąć.”</p>\n\n\n\n<p>/Urszula Kosiór „Zabijmy to miasto” Dziennik Teatralny Katowice 2013/</p>\n\n\n\n<p>„Bunt bohaterów to głośne i wyraźne przeciwstawienie się temu jak skonstruowany jest współczesny świat.”</p>\n\n\n\n<p>/Marta Szczepaniak „W świecie nastolatków” miernik Teatru 2014/</p>\n\n\n\n<p>„Do pozytywnych punktów w repertuarze można jeszcze dodać świetną &#8220;komedię romantyczną&#8221; w&nbsp;wersji 2.0, czyli spektakl &#8220;Disco Pigs&#8221; z polotem i naturalnością zagrany przez parę młodych, acz&nbsp;zadziwiająco zdolnych aktorów. Spektakl Teatru Rawa z Katowic w reżyserii Karoliny Maciejaszek to&nbsp;słodko-gorzka opowieść o przyjaźni, miłości i odwiecznym buncie.”</p>\n\n\n\n<p>/Kacper Sulowski, Gazeta Wyborcza Lublin 2014/</p>\n\n\n\n<p>„Wyróżnienia, pozytywne recenzje oraz burzliwe owacje publiczności odwiedzającej Teatr Rawa nie dziwią nikogo, komu udało się na spektakl dotrzeć. Przedstawienie, zgodnie z hasłami umieszczanymi w materiałach promocyjnych producenta, wpisuje się w nowy gatunek teatralny, który można by nazwać: &#8220;teatralną torpedą&#8221; czy &#8220;teatralnym transem&#8221;. To po prostu prawdziwe, sceniczne dzieło sztuki &#8211; poruszające do łez, do mięsa i kości; zarazem zabawne i trzymające w napięciu.”</p>\n\n\n\n<p>/ „Teatralna torpeda” Dziennik Teatralny 2015 /</p>\n\n\n\n<p><strong>Ciekawostka</strong></p>\n\n\n\n<p>Hubert i Ewa przymierzali się do wystawienia „Disco Pigs” z dwójką starszych aktorów. Scenariusz leżał w szufladzie. Kiedy Karolina Maciejaszek zapytała o możliwość wystawienia „Disco” pod szyldem Teatru Rawa, uznali to za uśmiech losu i bez żadnych wątpliwości i powitali artystów z otwartymi ramionami.</p>\n\n\n\n<p>Większość prób odbywała się w Warszawie, dzięki uprzejmości Teatru Academia oraz Renaty Dancewicz, która użyczyła nam swoje mieszkanie na czas przygotowań.</p>\n\n\n\n<p>Spektakl był wystawiany w ramach festiwalu „m-teatr” Konfrontacje Młodych w Koszalinie, 9.&nbsp;Festiwalu Teatrów Europy Środkowej Sąsiedzi w Lublinie oraz Ogólnopolskim Festiwalu Dramaturgii Współczesnej „Rzeczywistość Przedstawiona” w&nbsp;Zabrzu.</p>\n\n\n\n<p>Anuszkę Konieczną, również za jej &#8220;Disco&#8221;-kreację, wyróżniano jako jedną z najlepszych polskich aktorek teatralnych (Subiektywny spis aktorów teatralnych Jacka Sieradzkiego &#8211; edycja 22; Podsumowanie roku 2014 w polskim teatrze Bartłomieja Miernika).</p>\n\n\n\n<p><strong>Twórcy</strong></p>\n\n\n\n<p>autor: Enda Walsh, autor przekładu: Peter Papiewski, reżyseria: Karolina Maciejaszek, scenografia i&nbsp;kostiumy: Anna Chadaj, reżyseria światła: Maciej Dziaczko, obsada: Anuszka Konieczna, Grzegorz Sowa, projekty graficzne: Tomasz Brzeziński</p>\n\n\n\n<p><strong>Premiera</strong></p>\n\n\n\n<p>16.07.2013 na Scenie w Malarni Teatru Śląskiego w Katowicach, w ramach festiwalu „Lato w Malarni” oraz 18.07.2013 na scenie Teatru Gry i Ludzie w Katowicach</p>\n","author":{"node":{"name":"Teatr Rawa"}},"date":"08 11 2021","categories":{"nodes":[{"id":"dGVybTozNTI=","name":"Archiwum","uri":"/blog/spektakle/archiwum/","slug":"archiwum"}]}}},"pageContext":{"id":"cG9zdDoyMDAz","uri":"/disco-pigs/","__params":{"uri":"disco-pigs"}}},
    "staticQueryHashes": ["3242319511"]}