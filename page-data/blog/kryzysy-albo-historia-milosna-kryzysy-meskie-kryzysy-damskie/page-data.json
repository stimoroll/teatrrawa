{
    "componentChunkName": "component---src-pages-blog-wp-post-uri-js",
    "path": "/blog/kryzysy-albo-historia-milosna-kryzysy-meskie-kryzysy-damskie/",
    "result": {"data":{"post":{"title":"KRYZYSY ALBO HISTORIA MIŁOSNA  / KRYZYSY MĘSKIE / KRYZYSY DAMSKIE","content":"\n<p>„Historia utkana jest z banałów i stereotypów, zakotwiczonych we współczesnej obyczajowości. Ona i on budzą się nago w łóżku. Pełna zagadek znajomość stopniowo ewoluuje w stronę poważnego związku: bohaterowie pobierają się i urządzają razem mieszkanie – tyle, że nic nie uchroni ich przed kryzysami. Ona jest uparta i stanowcza, zawsze stawia na swoim – to zresztą niezbyt trudne zadanie, bo on dla odmiany stanowi doskonały model pantoflarza. Ona nie ustąpi dla zasady, on zgodzi się na wszystko dla świętego spokoju. Ona każde nieporozumienie wytłumaczy sobie jego rzekomymi zdradami. On do zdrady nie byłby zdolny, przecież bardzo ją kocha – choć parę rzeczy go w niej irytuje. Konflikty rodzą się bezustannie, a długość małżeńskiego stażu nie wpływa wcale na jakość rozmów. Nadinterpretacje, rozbieżność celów, drobiazgi urastające do rangi problemów – wszystko to prowadzi do kryzysów. A przecież ona i on trwają wciąż razem i mimo wszystko chcą ze sobą być…”</p>\n\n\n\n<p>/Izabela Mikrut, recenzja z premiery spektaklu „Kryzysy albo historia miłosna”, 2011/</p>\n\n\n\n<p>„(…) to popis dwóch aktorek &#8211; Ewy Kubiak i Joanny Wawrzyńskiej, które przy oszczędnych środkach aktorskich budują charakterystyczne postaci sympatycznych i zabawnych kobiet. Ich bohaterki nie są przerysowane. Nie odnajdziemy w nich stereotypowych wizerunków lesbijek. Zobaczymy dwie pełne kobiecego wdzięku, walczące o siebie dziewczyny. I choć spektakl reklamowany jest jako pierwsza w Polsce homoseksualna komedia romantyczna w wersji damskiej, to nie jest to sztuka, w której odnajdą się wyłącznie przedstawiciele mniejszości seksualnych. To sztuka dla wszystkich. Jest bowiem uniwersalną impresją o relacjach między dwojgiem ludzi, którzy bez względu na płeć próbują wspólnego życia.”</p>\n\n\n\n<p>/Łukasz Karkoszka „Miłość w kryzysie” Portal Katowicki 2015/</p>\n\n\n\n<p><strong>Ciekawostka</strong></p>\n\n\n\n<p>Spektakl nie powstałby, gdyby nie letnie warsztaty Laboratorium Dramatu w Wigrach (2010), podczas których spotkali się po raz pierwszy na scenie Kinga Kaczor i Hubert Bronicki. Tak im się spodobało, że&nbsp;postanowili zrobić spektakl. Ponieważ produkcja wymagała wkładu finansowego, Hubert poszedł do&nbsp;banku, wziął kredyt i tak powstały pierwsze „Kryzysy”.</p>\n\n\n\n<p>Gościem prapremiery prasowej był autor: Mihai Ignat. Spotkanie z autorem odbyło się dzięki wsparciu Instytutu Rumuńskiego w Polsce.&nbsp;</p>\n\n\n\n<p>W 2014 roku, jako głos w toczącej się ówcześnie w Polsce dyskusji na temat związków partnerskich, powstały pierwsze w Polsce homoseksualne komedie romantyczne „Kryzysy męskie” oraz „Kryzysy damskie” – na podstawie tego samego tekstu literackiego – „Crize” Mihaia Ignata.</p>\n\n\n\n<p><strong>Twórcy prapremiery</strong></p>\n\n\n\n<p>autor: Mihai Ignat, autorka przekładu: Joanna Kornaś-Warwas, reżyseria: Hubert Bronicki, muzyka: Karol Śmiałek, Mikołaj Blajda, światło: Sergiusz Brożek, obsada: Kinga Kaczor/Katarzyna Chlebny, Hubert Bronicki, fot.: Jeremi Astaszow, nagranie i montaż: Karol Iwan, wsparcie: Szczecińska Szkoła Wyższa Collegium Balticum</p>\n\n\n\n<p><strong>Twórcy „Kryzysów męskich”</strong></p>\n\n\n\n<p>autor: Mihai Ignat, autorka przekładu: Joanna Kornaś-Warwas, reżyseria: Hubert Bronicki, muzyka: Karol Śmiałek, Mikołaj Blajda, światło: Maciej Dziaczko, obsada: Hubert Bronicki, Bogusław Kudłek</p>\n\n\n\n<p><strong>Twórcy „Kryzysów damskich”</strong></p>\n\n\n\n<p>autor: Mihai Ignat, autorka przekładu: Joanna Kornaś-Warwas, reżyseria: Hubert Bronicki, światło: Maciej Dziaczko, obsada: Ewa Kubiak, Joanna Wawrzyńska</p>\n\n\n\n<p>Polska <strong>prapremiera</strong></p>\n\n\n\n<p>18.06.2011 na scenie Teatru Korez w Katowicach</p>\n","author":{"node":{"name":"Teatr Rawa"}},"date":"08 11 2021","categories":{"nodes":[{"id":"dGVybTozNTI=","name":"Archiwum","uri":"/blog/spektakle/archiwum/","slug":"archiwum"}]}}},"pageContext":{"id":"cG9zdDoxOTg3","uri":"/kryzysy-albo-historia-milosna-kryzysy-meskie-kryzysy-damskie/","__params":{"uri":"kryzysy-albo-historia-milosna-kryzysy-meskie-kryzysy-damskie"}}},
    "staticQueryHashes": ["3242319511"]}