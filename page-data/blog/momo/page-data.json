{
    "componentChunkName": "component---src-pages-blog-wp-post-uri-js",
    "path": "/blog/momo/",
    "result": {"data":{"post":{"title":"MOMO","content":"\n<p>Pierwszy w Polsce spektakl z wykorzystaniem formuły japońskiego teatru ilustracji – Kamishibai.</p>\n\n\n\n<p>„MOMO” to inscenizacja kultowej powieści dziecięcej, której pełny tytuł brzmi: „Momo albo Osobliwa historia o złodziejach czasu i dziewczynce, która odzyskała dla ludzi skradziony im czas”. Książka Michaela Ende opowiada historię samotnej dziewczynki, która pewnego dnia przybywa do zapomnianej dzielnicy wielkiego miasta i zamieszkuje ruiny starego amfiteatru. Momo, bo tak brzmi jej imię, ma&nbsp;niezwykły dar rozwiązywania problemów i łagodzenia sporów. Dorośli mieszkańcy dzielnicy przychodzą do niej z&nbsp;trapiącymi ich zagadnieniami, a ona daje im swój czas – wysłuchując w milczeniu. Dzieci uwielbiają Momo, bo zna najlepsze zabawy i niczego do&nbsp;nich nie potrzeba, prócz wyobraźni.</p>\n\n\n\n<p>Pewnego dnia w wielkim mieście pojawiają się Szarzy Panowie – mroczne postaci, które pod pretekstem oszczędzania czasu, ograbiają z niego mieszkańców. Sprawiają, że&nbsp;nawet w&nbsp;zapomnianej dzielnicy, życie zmienia się nie do poznania. Wszyscy się śpieszą, nikt ze sobą nie rozmawia, nie stara się w pracy, nie jest życzliwy ani pogodny. Dzieci, którym nikt nie poświęca uwagi, mamione są nudnymi zabawkami. Popielaty cień smutku i&nbsp;pośpiechu spowija całe miasto. Na szczęście Momo stawia czoła sytuacji. Czy uratuje swoich przyjaciół i rozwiąże zagadkę istnienia Szarych Panów?</p>\n\n\n\n<p>Spektakl „MOMO” to fascynująca historia opowiedziana pięknym, literackim językiem. Sztuka posiadająca nie tylko walory artystyczne, ale także edukacyjno-wychowawcze: promująca pozytywne wartości etyczne.</p>\n\n\n\n<p>Dzięki barwnej i niebanalnej oprawie scenograficznej, wykorzystaniu różnorodnych technik teatralnych: teatru lalek, teatru przedmiotu oraz japońskiego teatru ilustracji – Kamishibai, spektakl jest pełen rozmachu i stanowi wspaniałą rozrywkę dla&nbsp;dzieci i&nbsp;dorosłych.</p>\n\n\n\n<p>„<em>Momo</em> nie może przejść niezauważona. (…) Miks różnorodnych technik teatralnych był tutaj niewątpliwym atutem: tak dla dorosłych, jak i dla dzieci. W czasie, gdy ci pierwsi podziwiali korespondencję różnorodnych form przekazu artystycznego, młodsza część widowni, tak żądna bodźców, mogła się cieszyć teatrem mocno zróżnicowanym. (…) Wybierając się na „Momo”, pamiętajmy: to nie jest baby scena. To rzecz ważna i całkiem poważna, choć uśmiechu i interakcji tutaj nie brakuje.&nbsp;(…) A Pani Ewa Kubiak dała z siebie wszystko!”</p>\n\n\n\n<p>/Czas Dzieci 2016/</p>\n\n\n\n<p>„Historia Momo ma ten urok, że odnajdzie w niej coś dla siebie widz w każdym wieku.&nbsp;(…) W&nbsp;moim odczuciu Momo to przede wszystkim świetna rodzinna historia oraz niecodzienny popis gry aktorskiej (…) Wychodząc z teatru syn podzielił się ze mną swoją opinią mówiąc: „myślałem, że to będzie normalne przedstawienie, a to była opowieść. Ta Pani bardzo ładnie opowiadała i tak dobrze umiała udawać różne głosy”. Jeśli macie więc ochotę na niezwykły spektakl, a&nbsp;właściwie opowieść musicie koniecznie wybrać się na Momo Teatru Rawa.”</p>\n\n\n\n<p>/Ewelina Zielińska, Silesia Dzieci 2016/</p>\n\n\n\n<p><strong>Twórcy</strong></p>\n\n\n\n<p>autor: Michael Ende, autor przekładu: Ryszard Wojnakowski, adaptacja: Ewa Kubiak i Hubert Bronicki, reżyseria: Hubert Bronicki, scenografia: Katarzyna Majchrzak-Żelazo / Bartosz Socha / Krzysztof P. muzyka: FURTEK, reżyseria światła: Maciej Dziaczko, produkcja: Teatr Rawa, wsparcie budżetowe: Miasto Katowice, Samorząd Województwa Śląskiego, występuje: Ewa Kubiak</p>\n\n\n\n<p>Sugerowany wiek widzów: 6+</p>\n\n\n\n<p>Czas trwania: około 55 minut</p>\n\n\n\n<p><strong>Premiera</strong></p>\n\n\n\n<p>12.11.2016 na scenie Teatru Gry i Ludzie w Katowicach</p>\n","author":{"node":{"name":"Teatr Rawa"}},"date":"08 11 2021","categories":{"nodes":[{"id":"dGVybTozNDU=","name":"Spektakle dla dzieci","uri":"/blog/spektakle/spektakle-dla-dzieci/","slug":"spektakle-dla-dzieci"}]}}},"pageContext":{"id":"cG9zdDoxOTc4","uri":"/momo/","__params":{"uri":"momo"}}},
    "staticQueryHashes": ["3242319511"]}